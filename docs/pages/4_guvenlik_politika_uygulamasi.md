# Ağ Güvenlik Politikalarının Uygulanması

Kurumun gereksinimlerinin belirlenmesi ve risk analizi sonucunda güvenlik politikası bir sorumlu veya bir kurul tarafından oluşturulmaktadır. Güvenlik politikası uygulanmadan önce aşağıdaki koşullar sağlanmalıdır:

- Politika hazırlanırken katılım sağlanmalıdır.
- Politika standartlara uyumlu olmalıdır: IETF’in “Security Policy Specification Language“ (SPSL), Sun Systems’in “Generic Security Services API“ (GSSAPI) ve “Pluggable Authentication Modules“ (PAM) verilebilir.
- Yönetimin onayı alınmalı ve politika duyurulmalıdır.
- Acil durum politikası oluşturulmalıdır.

Politikalar oluşturulduktan ve duyurulduktan sonra uygulanmalıdır. Politikada belirtilen kuralların uygulanması için korunacak sistemler üzerinde veya ağ cihazlarında gerekli teknik ayarlar yapılmalıdır. Örneğin güvenlik matrisinde oluşturulan erişim kuralları ve hangi sunuculara hangi protokoller üzerinden erişilebileceği güvenlik duvarı veya erişim listeleri (access-list) yöntemleri kullanılarak oluşturulmalıdır.

Fakat daha önemlisi ayarlanan güvenlik sistemleri sık sık sınanmalı, risk haritası çıkarılmalı, sistemin zayıf noktaları saptanıp gerekli önlemler alınmalıdır. Logların incelenmesi ile güvenlik politikasının amacına ulaşıp ulaşmadığı anlaşılabilir.
